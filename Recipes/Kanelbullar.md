### Ingredienser:
```
Fyllning:
- 150 g rumsvarmt smör  
- 1 dl farinsocker  
- 1 dl strösocker  
- 5 tsk malen kanel  
- 2 tsk majsstärkelse

Vetedeg:  
- 50 g jäst  
- 500 g mjölk (5 dl)  
- 2 tsk malen kardemumma  
- 250 g smör  
- 200 g strösocker (2 dl)  
- 1 kg vetemjöl (16,5 dl)  
- 1 tsk salt  
- 1 ägg, 1 nypa salt och en skvätt vatten till pensling  
- pärlsocker till garnering

Sockerlag:
- 2 dl vatten  
- 2 dl strösocker
```

### Steg:
```
1. Blanda ihop alla ingredienser till fyllningen till en jämn och bredbar smet.

2. Smula jästen i en bunke och tillsätt mjölken. Blanda tills jästen lösts upp helt i mjölken.

3. Ha sedan i kardemumma, smör i delad i bitar, strösocker och hälften av vetemjölet. Arbeta ihop till en kladdig deg och tillsätt därefter saltet och mer mjöl efter behov.

4. Knåda ordentligt i minst 10 minuter med maskin och lite längre om du kör för hand. Du vet att degen är färdigknådad när du försiktigt kan tänja ut degen och få ett så kallat glutenfönster (se videon ovan). Låt degen vila övertäckt i rumstemperatur i 10 minuter innan du bakar ut den.

5. Kavla ut degen till en stor rektangel med måtten 30×60 cm.
6. Bre ut fyllningen över hela rektangeln och vik de sedan på mitten längs med långsidan. Kavla lite lätt så att du får en jämn rektangel utan luftbubblor.

7. Skär 1 cm tunna remsor längs med kortsidan av den vikta rektangeln. Titta på videon ovan för att se hur jag snurrar varje bulle till ett nystan.

8. Lägg bullarna på plåtar med bakplåtspapper, med generöst med mellanrum och täck med en bakduk och låt jäsa i 2-3 timmar beroende på temperaturen i ditt kök. Du vet att de är färdigjästa om degen “studsar tillbaka” när du trycker lite lätt med fingret.

9. Sätt ugnen på 200 grader (över- och undervärme).

10. Vispa lätt ihop ägg, salt och lite vatten till penslingen och pensla dina bullar. Garnera med pärlsocker. Grädda dem sedan i mitten av ugnen i ca 15 minuter eller tills de fått fin färg.

11. Under tiden kan du förbereda sockerlagen genom att enkelt blanda ihop vatten och strösocker i en kastrull. Låt koka upp tills sockret lösts upp sig i vattnet. Pensla sedan dina bullar med sockerlagen så fort de kommit ur ugnen.
```