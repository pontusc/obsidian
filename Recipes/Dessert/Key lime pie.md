### Ingredienser:
```
Pajskal:
14 stycken digestivekex  
100 g smör

Fyllning:
5 stora äggulor  
1 burk sötad kondenserad mjölk à 397 g  
2 msk limezest (fint rivet skal från ca 3 stycken lime)  
1 dl limejuice (ca 3 stycken lime men det är olika beroende på hur saftiga dina limefrukter är)

Topping:
vispgrädde och limezest att dekorera med
```
### Steg:
```
Receptet bakas i en rund pajform med avtagbara kanter med diameter på 20 cm.

1. Sätt ugnen på 175 grader (över- och undervärme).

2. Mixa kexen till ett fint smul i matberedare eller för hand.

3. Smält smöret och blanda ihop med kexsmulorna till en formbar massa.

4. Tryck ut kexmassan i pajformen och förgrädda det i mitten av ugnen i 10 minuter.

5. Sätt ugnen på 150 grader (över- och undervärme).

6. Vispa försiktigt samman äggulor, sötad kondenserad mjölk, limezest och limesaft för hand med en ballongvisp.

7. Häll upp fyllningen i pajskalet och grädda den i mitten av ugnen i 10 minuter.

8. Låt pajen svalna i  kylskåpet i minst 3 timmar innan servering.
   
9. Toppa pajen med vispad grädde och limezest vid servering.
```